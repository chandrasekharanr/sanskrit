+++
title = "+कोशः"
unicode_script = "devanagari"
+++

इति श्रीचारुदेवशास्त्रिणः कृतिषूसर्गार्थचन्द्रिकायां सानुबन्धायां पञ्चमः खण्डः पूर्त्तिमगात्।
सम्पूर्णश्चायङ् ग्रन्थः।
शुभं भूयादध्यापकानामध्यायकानां च॥
एकायनः समुद्यच्छन्नष्टौ होरा अहर्दिवम्।
हायनैः पञ्चभिः पूर्णैः कृतिमेतामपूपुरम्॥१॥
गच्छंस्तिष्ठन्निषीदन्वा स्वपन्वा जाग्रदेव वा।
जक्षद्वापि पिबन्वापि कृत्यमेतद् व्यचिन्तिषम्॥२॥ अद्योदितानि पुण्यानि सिद्धानि प्रार्थितानि मे।
दैवतानि प्रसन्नानि यदारब्धं समापिपम्॥३॥
कार्त्स्न्याय प्रतिपाद्यस्य प्रायस्यं प्रचुरं किल।
कियदात्तं कियच्छिष्टं प्रमाणं त्वत्र सूरयः॥४॥
उपसर्गार्थरत्नानां मञ्जूषयं कृता मया।
लब्धवर्णैर्महार्घाणां रूपतर्कैः परीक्ष्यताम्॥५॥
