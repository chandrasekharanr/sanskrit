+++
title="२७३ व्यप (वि+अप)"

+++

## ऊह्
- ऊह् (ऊह वितर्के)।
- 'एवं मनोधारणया क्रमेण व्यपोह्य किञ्चित्समुपोह्य किंचित्' (सौन्दर० १६।१)। **व्यपोह्य दूरीकृत्य, व्यपवर्त्य।**

## तन्
- तन् (तनु विस्तारे)।
- 'स यथा स्पन्दनां रज्जुभि र्व्यपतत्य दुह्युः' (जै० ब्रा० २।३)। **व्यपतत्य परितो बद्ध्वा।**

## त्रप्
- त्रप् (त्रपूष् लज्जायाम्)।
- 'न व्यपत्रपसे नीच कर्मणाऽनेन रावण' (रा० ३।५३।३)। **व्यपत्रपसे अपत्रपसे जिह्रेषि लज्जसे व्रीड्यसि।**

## दिश्
- दिश् (दिश अतिसर्जने )।
- 'महाकुलप्रसूतस्य वसिष्ठव्यपदेशिनः' (रा० १।१९।२)। **अथन्तिरन्यासाय पुनर्न्यासः। व्यपदेशः कीर्तिरुपदेशो वेति गोविन्दराजः। तीर्थो पि तमनुकरोति यदाह वसिष्ठोपदेशवत इति। अत्रार्थे व्यपदेशशब्दस्य रूढिर्नास्तीत्यवश्यवाच्यम्।**

## वृत्
- वृत् (वृतु वर्तने)।
- 'दीप्रदीपा निशा जज्ञे व्यपवृत्तदिवाकरा' (भामह का० ५।५१)। **व्यपवृत्तदिवाकरा=विगतार्का, व्यर्का, अस्तमितसूर्या।**
