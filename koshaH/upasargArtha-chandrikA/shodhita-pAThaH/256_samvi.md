+++
title="२५६ संवि (सम्+वि)"

+++

## पद्
- पद् (पद गतौ)।
- 'सम्प्रतिपत्तिभावाच्च' (वै० सू० २।२।३५)। **सम्प्रतिपत्तिः प्रत्यभिज्ञानम्।**

## ईक्ष्
- ईक्ष् (ईक्ष दर्शने)।
- 'यूकां संवीक्ष्य वीक्ष्यैव भक्षयेद् दन्तकोटिभिः' (स्कन्द पु० का० ४।३।३9)। **संवीक्ष्य=अन्विष्य=विचित्य। संवीक्षणं विचयनमित्यमरः।**

## ज्ञा
- ज्ञा (ज्ञा अवबोधने)।
- 'असंविज्ञातमनिबन्धनमन्धतमसमिव प्रविशामि' (उत्तर० ७)। **असंविज्ञातमननुभूतपूर्वम्।**

## धा
- धा (डुधाञ् धारणपोषणयोः)।
- 'यथा च यात्यादयः संविधाने न वर्तन्ते' (पा० १।२।६३ सूत्रे प्रदीपे)। **संविधानं प्रयोजकव्यापार इत्युद्योतः।**
- 'संविधानं च विहितं रथाश्च किल सज्जिताः' (भा० द्रोण० ७५।२५)।
- 'इन्द्रियान्तराणामौदासीन्येन संविधातृत्वात्' (पा० १।२।५९ सूत्रे भा० प्रदीपे)। **संविधातृत्वं सहकारित्वम्।**

## भज्
- भज् (भज सेवायाम्)।
- शतेन वार्या ऋत्विजः' (पा० ३।१।१०१ सूत्रे वृत्तिः)। **ऋत्विजो हि धनेन संविभक्तव्या इत्यस्त्यनिरोधः (=अप्रतिबन्धः) इति न्यासः। संविभक्तव्या वरीतुं शक्याः।**

## भा
- भा (भा दीप्तौ)।
- 'यं यं लोकं मनसा संविभाति' (मुण्डक० ३।१।१०)। **संविभाति संकल्पयति।**

## वह्
- वह् (वह प्रापणे)।
- 'संविवहन्ते गर्गैः' (पा० १।३।१५ सूत्रे भाष्ये)। **गर्गैः सह कन्यकाद्वारकं सम्बन्धं प्राप्नुवन्तीत्याह।**

## स्था
- स्था (ष्ठा गतिनिवृत्तौ )।
- 'ये तु तत्रोत्तरे तीरे…। पूर्वं संविष्टिताः शूराः…' (रा० ५।५७।१९)॥ **संविष्ठिताः समवस्थिताः।**
