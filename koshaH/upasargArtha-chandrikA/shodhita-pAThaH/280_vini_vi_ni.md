+++
title="२८० विनि (वि+नि)"

+++

## कृ
- कृ (डुकृञ् करणे)।
- 'अथ यो विनिकुर्वीत ज्येष्ठो भ्राता यवीयसः' (भा० अनु० १०५।७)। **विनिकुर्वीत शाठ्यमाचरेत्।**

## धा
- धा (डुधाञ् धारणपोषणयोः)।
- 'तस्य वैते वयं घोरास्तनू र्विनिधास्यामः' (शां० ब्रा० १।१)। **विनिधास्यामः पृथङ् निधास्यामः।**

## युज्
- युज् (युजिर् योगे)।
- 'नानाप्रयोजनो नियोगो विनियोगः' (पा० ८।१।६१ सूत्रे वृत्तौ)। **त्वमह ग्रामं गच्छ। त्वमहारण्यं गच्छेत्युदाहरणम्। पुस्तक उदाहरणं नादायीति तदिह दीयते।**
