+++
title="२३४ प्रणि (प्र+नि)"

+++

## धा
- धा (डुधाञ् धारणपोषणयोः)।
- 'औषधयुक्तां वर्तिं प्रणिदध्यात्' (सुश्रुत० १।५।१३)। **प्रणिदध्यात् प्रवेशयेत्।**
- 'तथात्मा प्रणिधीयताम्' (भा० वि० ३७।१७)। **चित्तं सावधानं क्रियतामित्याह।**
- 'पूर्वं प्रणिहिता वा द्वाराणि दद्युः' (कौ० अ०)। **प्रणिहिता निभृतमवस्थापिताः।**
- 'एकदा खल्वयं प्रबोधकालं प्रणिधाय सुप्तः प्रणिधानवशात् प्रबुध्यते' (न्याय० २।१।२६ भा०)। **प्रणिधाय सङ्कल्प्य। अमुकसमये मयोत्थातव्यमिति।**
- 'ततः प्रणिहिताः सर्वा वानर्योऽस्य वशानुगाः' (रा० ४।२५।३४)। **प्रणिहिताः=आप्ताः।**
- 'काममयं वृथापलितो हतबुद्धिरप्रणिहितः सरित्सुतः' (शिशु० १५।१९)। **अप्रणिहितो ऽनवहितः। शिशुपालस्योक्तिरियम्।**
- 'एतौ वनमिदं दुर्गं वालिप्रणिहितौ ध्रुवम्' (रा० ४।२।६)। **प्रणिहितौ प्रणिधी। चारौ।**
