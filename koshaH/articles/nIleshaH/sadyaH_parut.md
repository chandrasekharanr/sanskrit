+++
title = "सद्यः परुत्"
unicode_script = "devanagari"
+++

५.३.२२ सद्यःपरुत्परार्यैषमःपरेद्यव्यद्यपूर्वेद्युरन्येद्युरन्यतरेद्युरितरेद्युरपरेद्युरधरेद्युरुभयेद्युरुत्तरेद्युः — 

> सद्यःप्रभृतयः शब्दाः निपात्यन्ते । प्रकृतिः, प्रत्ययः, आदेशः, कालविशेषः इति सर्वमेतन्निपातनाल्लभ्यते  
> —‌ काशिका ।

- सद्यः = समान + द्यस् । समानशब्दस्य सभावः ।  “समाने अहनि” (on the same day)
- परुत् = पूर्व + उत् । पूर्वशब्दस्य परभावः । “पूर्वस्मिन् संवत्सरे” (in the previous year)
- परारि = पूर्वतर + आरि । पूर्वतरशब्दस्य परभावः । “पूर्वतरे संवत्सरे” (in the year before the previous year) ।
- ऐषमः = इदम् + समसण् । इदम्शब्दस्य इश्भावः । “अस्मिन् संवत्सरे” (in this year)
- परेद्यवि = पर + एद्यवि । “परस्मिन् अहनि” (on the other day / next day / different day)
  - "परेद्युः" इति अनुचितः शब्दः ।+++(५)+++ वस्तुतः शब्दकल्पद्रुमे परेद्युः = पर + एद्युस् इति मुग्धबोधव्याकरणम् इति उक्तम् अस्ति । तथापि पाणिनीयव्याकरणमतेन अयम् असाधु शब्दः एव; यतः मुनित्रयेण अस्य प्रतिपादनं नैव कृतम् ।  
- अद्य = इदम् + द्य । इदम्शब्दस्य अश्भावः । “अस्मिन् अहनि” (today)

अत्र सर्वत्र विद्यमानः एद्युस्-प्रत्ययः पूर्वान्यान्यतरेतरापराधरोभयोत्तरेभ्योऽहनि एद्युस् इति वार्त्तिकस्वरूपेण, अथ वा पूर्वादिभ्योऽष्टभ्योऽहन्येद्युस् इति रूपेण व्याख्यानेषु पाठितः - 

| पूर्वेद्युः   | पूर्व + एद्युस्   | पूर्वस्मिन् दिने (On the previous day) |
|----------|--------------|-----------------------------------|
| अन्येद्युः   | अन्य + एद्युस्   | अन्यस्मिन् दिने (On the other day)    |
| अन्यतरेद्युः | अन्यतर + एद्युस् | अन्यतरस्मिन् दिने (On either day)     |
| इतरेद्युः   | इतर + एद्युस्   | इतरस्मिन् दिने (On a different day)  |
| अपरेद्युः   | अपर + एद्युस्   | अपरस्मिन् दिने (On another day)      |
| अधरेद्युः   | अधर + एद्युस्   | अधरस्मिन् दिने (On a previous day)   |
| उभयेद्युः   | उभय + एद्युस्   | उभययोः दिनयोः (On both days)      |
| उत्तरेद्युः  | उत्तर + एद्युस्  | उत्तरस्मिन् दिने (On a later day)     |


५.३.२२ सद्यःपरुत्… इति सूत्रेण सिद्धानि सर्वाणि अपि शब्दस्वरूपाणि अव्ययसंज्ञकानि सन्ति । अतः एतेभ्यः विभक्तिप्रत्ययाः न प्रयोक्तव्याः । अतः, सद्ये दिने, ऐषमे वर्षे, पूर्वेद्यौ आदयः प्रयोगाः अनुचिताः एव । 
