+++
title = "मधुरशब्दः"
unicode_script = "devanagari"
+++

## मधु राति
मधु (माधुर्यं) राति (ददाति) इति मधुरः । "३.२.३ आतोऽनुपसर्गे कः" इति कप्रत्ययः ।  मिष्टरसः इत्याशयः । अयं शब्दः नित्यं पुंलिङ्गे एव प्रयुज्यते । यथा, शर्करायाः रसः मधुरः ।

## मधुररसवान्
बहुत्र “मधुररसवान्” अस्मिन् अर्थे अपि मधुरशब्दः प्रयुज्यते । अत्र सः विशेष्यनिघ्नः । यथा — मधुरः अपूपः, मधुरा शर्करा, मधुरं फलम् ।  एवमेव, मधुरं खादामि = मधुररसयुक्तं पदार्थं खादामि इत्याशयः ।

> मधुरस्तु रसे पुंसि,  
> मधुरं तु विषान्तरे  ।  
> मधुरो रसवत् स्वादु-  
> प्रियेषु त्रिषु वाच्यवत् 
> — इति विश्वः ।  
> 
> स्वादुप्रियौ च मधुरौ — इति अमरः ।

“मधुररसवान्” इत्यस्मिन् अर्थे “मिष्टान्नः” इति शब्दः अपि उचितः एव । “मिष्टान्नं खादामि” इत्यपि साधुप्रयोगः । 

