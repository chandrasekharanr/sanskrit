+++
title = "3.04 अव्ययवर्गः"
title_en = "indeclinables"

+++

+++(दीर्घकालः.  (7) - चिराय (अव्य), चिररात्राय (अव्य), चिरस्य (अव्य), चिरम् (अव्य), चिरेण (अव्य), चिरात् (अव्य), चिरे (अव्य) ॥3.4.1.1॥)+++  
चिराय चिररात्राय चिरस्याद्याश्चिरार्थकाः ॥3.4.1.1॥  

+++(पौनःपुन्यः.  (5) - मुहुस् (अव्य), पुनःपुनर् (अव्य), शश्वत् (अव्य), अभीक्ष्णम् (अव्य), असकृत् (अव्य) ॥3.4.1.2॥)+++  
मुहुः पुनः पुनः शश्वदभीक्ष्णमसकृत्समाः ॥3.4.1.2॥  

+++(तत्क्षणम्.  (7) - स्राक् (अव्य), झटिति (अव्य), अञ्जसा (अव्य), आह्नाय (अव्य), द्राक् (अव्य), मङ्क्षु (अव्य), सपदि (अव्य) ॥3.4.2.1॥)+++  
द्राग्झटित्यञ्जसाह्नाय द्राङ्मङ्क्षु सपदि द्रुते ॥3.4.2.1॥  

+++(अतिशयः.  (7) - बलवत् (अव्य), सुष्ठु (अव्य), किमुत (अव्य), सु (अव्य), अति (अव्य), अतीव (अव्य), निर्भर (वि) ॥3.4.2.2॥)+++  
बलवत्सुष्ठु किमुत स्वत्यतीव च निर्भरे ॥3.4.2.2॥  

+++(वर्जनम्.  (6) - पृथक् (अव्य), विना (अव्य), अन्तरेण (अव्य), ऋते (अव्य), हिरुक् (अव्य), नाना (अव्य) ॥3.4.3.1॥)+++  
पृथग्विनान्तरेणर्ते हिरुङ्नाना च वर्जने ॥3.4.3.1॥  

+++(कारणम्.  (2) - यत् तत् (अव्य), यतः ततः (अव्य)  
असाकल्यम्.  (2) - चित् (अव्य), चन (अव्य) ॥3.4.3.2॥)+++  
यत्तद्यतस्ततो हेतावसाकल्ये तु चिच्चन ॥3.4.3.2॥  

+++(कस्मिंश्चित्काले.  (2) - कदाचित् (अव्य), जातु (अव्य)  
सह.  (5) - सार्धम् (अव्य), साकम् (अव्य), सत्रा (अव्य), सम (अव्य), सह (अव्य) ॥3.4.4.1॥)+++  
कदाचिज्जातु सार्धं तु साकं सत्रा समं सह ॥3.4.4.1॥  

+++(आनुकूल्यम्.  (1) - प्राध्वम् (अव्य)  
व्यर्थकम्.  (2) - वृथा (अव्य), मुधा (अव्य) ॥3.4.4.2॥)+++  
आनुकूल्यार्थकं प्राध्वं व्यर्थके तु वृथा मुधा ॥3.4.4.2॥  

+++(विकल्पनम्.  (6) - आहो (अव्य), उताहो (अव्य), किमुत (अव्य), किम् (अव्य), किमु (अव्य), उत (अव्य) ॥3.4.5.1॥)+++  
आहो उताहो किमुत विकल्पे किं किमूत च ॥3.4.5.1॥  

+++(पादपूरणम्.  (6) - तु (अव्य), हि (अव्य), च (अव्य), स्म (अव्य), ह (अव्य), वै (अव्य)  
पूजनम्.  (2) - सु (अव्य), अति (अव्य) ॥3.4.5.2॥)+++  
तु हि च स्म ह वै पादपूरणे पूजने स्वति ॥3.4.5.2॥  

+++(दिवसः.  (1) - दिवा (अव्य)  
रात्रिः.  (2) - दोषा (अव्य), नक्तम् (अव्य) ॥3.4.6.1॥)+++  
दिवाह्नीत्यथ दोषा च नक्तं च रजनावपि ॥3.4.6.1॥  

+++(तिर्यक्.  (2) - साचि (अव्य), तिरस् (अव्य) ॥3.4.6.2॥)+++  
तिर्यगर्थे साचि तिरोऽप्यथ सम्बोधनार्थकाः ॥3.4.6.2॥  

+++(सम्बोधनार्थकः.  (6) - प्याट् (अव्य), पाट् (अव्य), अङ्ग (अव्य), हे (अव्य), है (अव्य), भोस् (अव्य)  
सामीप्यम्.  (3) - समया (अव्य), निकषा (अव्य), हिरुक् (अव्य) ॥3.4.7.1॥)+++  
स्युः प्याट्पाडङ्ग हे है भोः समया निकषा हिरुक् ॥3.4.7.1॥  

+++(अविचारितम्.  (1) - सहसा (अव्य)  
अग्रे.  (3) - पुर (अव्य), पुरतस् (अव्य), अग्रतः (अव्य) ॥3.4.7.2॥)+++  
अतर्किते तु सहसा स्यात्पुरः पुरतोऽग्रतः ॥3.4.7.2॥  

+++(देवहविर्दानम्.  (5) - स्वाहा (अव्य), श्रौषट् (अव्य), वौषट् (अव्य), वषट् (अव्य), स्वधा (अव्य) ॥3.4.8.1॥)+++  
स्वाहा हा देवहविर्दाने श्रौषट्वौषट्वषट्स्वधा ॥3.4.8.1॥  

+++(अल्पम्.  (3) - किञ्चित् (अव्य), ईषत् (अव्य), मनाक् (अव्य)  
जन्मान्तरम्.  (2) - प्रेत्य (अव्य), अमुत्र (अव्य) ॥3.4.8.2॥)+++  
किञ्चिदीषन्मनागल्पे प्रेत्यामुत्र भवान्तरे ॥3.4.8.2॥  

+++(साम्यम्.  (6) - व (अव्य), वा (अव्य), यथा (अव्य), तथा (अव्य), इव (अव्य), एवम् (अव्य)  
विस्मयः.  (2) - अहो (अव्य), ही (अव्य) ॥3.4.9.1॥)+++  
व वा यथा तथेवैवं साम्येऽहो ही च विस्मये ॥3.4.9.1॥  

+++(मौनम्.  (2) - तूष्णीं (अव्य), तूष्णीकां (अव्य)  
तत्क्षणम्.  (2) - सद्यस् (अव्य), सपदि (अव्य) ॥3.4.9.2॥)+++  
मौने तु तूष्णीं तूष्णीकां सद्यः सपदि तत्क्षणे ॥3.4.9.2॥  

+++(कल्याणम्.  (2) - दिष्ट्या (अव्य), समुपजोषम् (अव्य)  
मध्यम्.  (2) - अन्तरे (अव्य), अन्तरा (अव्य) ॥3.4.10.1॥)+++  
दिष्ट्या समुपजोषं चेत्यानन्देऽथान्तरेऽन्तरा ॥3.4.10.1॥  

+++(मध्यम्.  (1) - अन्तरेण (अव्य)  
बलात्कारः.  (1) - प्रसह्य (अव्य) ॥3.4.10.2॥)+++  
अन्तरेण च मध्ये स्युः प्रसह्य तु हठार्थकम् ॥3.4.10.2॥  

+++(उचितम्.  (2) - साम्प्रतम् (अव्य), स्थाने (अव्य)  
निरन्तरम्.  (2) - अभीक्ष्णम् (अव्य), शश्वत् (अव्य) ॥3.4.11.1॥)+++  
युक्ते द्वे  सांप्रतं स्थानेऽभीक्ष्णं शश्वदनारते ॥3.4.11.1॥  

+++(निषेधः.  (4) - नहि (अव्य), अ (अव्य), नो (अव्य), नापि (अव्य)  
वारणम्.  (3) - मास्म (अव्य), मा (अव्य), अलम् (अव्य) ॥3.4.11.2॥)+++  
अभावे नह्य नो नापि मास्म मालं च वारणे ॥3.4.11.2॥  

+++(पक्षान्तरम्.  (2) - चेत् (अव्य), यदि (अव्य)  
तत्वम्.  (2) - अद्धा (अव्य), अञ्जसा (अव्य) ॥3.4.12.1॥)+++  
पक्षान्तरे चेद्यदि च तत्त्वे त्वद्धाञ्जसा द्वयम् ॥3.4.12.1॥  

+++(स्फुटम्.  (2) - प्रादुस् (अव्य), आविस् (अव्य)  
अनुमतिः.  (3) - ओम् (अव्य), एवम् (अव्य), परमम् (अव्य) ॥3.4.12.2॥)+++  
प्राकाश्ये प्रादुराविः स्यादोमेवं परमं मते ॥3.4.12.2॥  

+++(सर्वत्र.  (4) - समन्ततस् (अव्य), परितस् (अव्य), सर्वतस् (अव्य), विष्वक् (अव्य) ॥3.4.13.1॥)+++  
समन्ततस्तु परितः सर्वतो विष्वगित्यपि ॥3.4.13.1॥  

+++(अकामानुमतिः.  (1) - काम (अव्य)  
असूयापूर्वकस्वीकारः.  (1) - अस्तु (अव्य) ॥3.4.13.2॥)+++  
अकामानुमतौ काममसूयोपगमेऽस्तु च ॥3.4.13.2॥  

+++(विरोधोक्तिः.  (1) - ननु (अव्य)  
कामप्रवेदनम्.  (1) - कच्चित् (अव्य) ॥3.4.14.1॥)+++  
ननु च स्याद्विरोधोक्तौ कश्चित्कामप्रवेदने ॥3.4.14.1॥  

+++(निन्दितार्थः.  (2) - निष्षम (अव्य), दुष्षम (अव्य)  
यथायोग्यम्.  (2) - यथास्वम् (अव्य), यथायथम् (अव्य) ॥3.4.14.2॥)+++  
निष्षमं दुष्षमं गर्ह्ये यथास्वं तु यथायथम् ॥3.4.14.2॥  

+++(असत्यम्.  (2) - मृषा (अव्य), मिथ्या (अव्य)  
सत्यम्.  (2) - यथार्थम् (अव्य), यथातथम् (अव्य) ॥3.4.15.1॥)+++  
मृषा मिथ्या च वितथे यथार्थं तु यथातथम् ॥3.4.15.1॥  

+++(निश्चयार्थः.  (5) - एवम् (अव्य), तु (अव्य), पुनर् (अव्य), वा (अव्य), एव (अव्य) ॥3.4.15.2॥)+++  
स्युरेवं तु पुनर्वै वेत्यवधारणवाचकाः ॥3.4.15.2॥  

+++(प्राङ् देशः.  (1) - प्राक् (अव्य)  
अतीतकालः.  (1) - प्राक् (अव्य)  
निश्चितम्.  (2) - नूनम् (अव्य), अवश्यम् (अव्य) ॥3.4.16.1॥)+++  
प्रागतीतार्थकं नूनमवश्यं निश्चये द्वयम् ॥3.4.16.1॥  

+++(संवत्सरः.  (1) - संवत् (अव्य)  
समोक्तस्य नीच कालो देशो वा.  (1) - अर्वाक् (अव्य)  
निश्चयम्.  (1) - आम् (अव्य)  
आत्मना.  (1) - स्वयम् (अव्य) ॥3.4.16.2॥)+++  
संवद्वर्षेऽवरे त्वर्वागामेवं स्वयमात्मना ॥3.4.16.2॥  

+++(अल्पम्.  (1) - नीचैस् (अव्य)  
महत्.  (1) - उच्चैस् (अव्य)  
भूम्न्यर्थः.  (1) - प्रायस् (अव्य)  
अद्रुतम्.  (1) - शनैस् (अव्य) ॥3.4.17.1॥)+++  
अल्पे नीचैर्महत्युच्चैः प्रायो भूम्न्यद्रुते शनैः ॥3.4.17.1॥  

+++(नित्यम्.  (1) - सना (अव्य)  
बहिः.  (1) - बहिस् (अव्य)  
अतीतः.  (1) - स्म (अव्य)  
अदर्शने.  (1) - अस्त (अव्य) ॥3.4.17.2॥)+++  
सना नित्ये बहिर्बाह्ये स्मातीतेऽस्तमदर्शने ॥3.4.17.2॥  

+++(सत्वम्.  (1) - अस्ति (अव्य)  
रुषोक्तिः.  (1) - उ (अव्य)  
प्रश्नः.  (1) - ऊम् (अव्य)  
अनुनयः.  (1) - अयि (अव्य) ॥3.4.18.1॥)+++  
अस्ति सत्वे रुषोक्तावु ऊं प्रश्नेऽनुनये त्वयि ॥3.4.18.1॥  

+++(तर्कः.  (1) - हुम् (अव्य)  
प्रत्यूषः.  (1) - उषा (अव्य)  
नमस्कारार्थः.  (1) - नमस् (अव्य) ॥3.4.18.2॥)+++  
हुं तर्के स्यादुषा रात्रेरवसाने नमो नतौ ॥3.4.18.2॥  

+++(पुनरर्थः.  (1) - अङ्ग (अव्य)  
निन्दा.  (1) - दुष्ठु (अव्य)  
प्रशंसनम्.  (1) - सुष्ठु (अव्य) ॥3.4.19.1॥)+++  
पुनरर्थेऽङ्ग निन्दायां दुष्ठु सुष्ठु प्रशंसने ॥3.4.19.1॥  

+++(दिनान्तः.  (1) - सायम् (अव्य)  
प्रभातम्.  (2) - प्रगे (अव्य), प्रातर् (अव्य)  
समीपः.  (1) - निकषा (अव्य) ॥3.4.19.2॥)+++  
सायं साये प्रगे प्रातः प्रभाते निकषान्तिके ॥3.4.19.2॥  

+++(पूर्वे अब्दे.  (1) - परुत् (अव्य)  
पूर्वतरे अब्दे.  (1) - परारि (अव्य)  
अस्मिन् अब्दे.  (1) - ऐषमम् (अव्य) ॥3.4.20.1॥)+++  
परुत्परार्यैषमोऽब्दे पूर्वे पूर्वतरे यति ॥3.4.20.1॥  

+++(अस्मिन्नहनि.  (1) - अद्य (अव्य) ॥3.4.20.2॥)+++  
अद्यात्राह्न्यथ पूर्वेऽह्नीत्यादौ पूर्वोत्तरापरात् ॥3.4.20.2॥  

+++(पूर्वे अह्नि.  (1) - पूर्वेद्युस् (अव्य)  
उत्तरे अह्नि.  (1) - उत्तरेद्युस् (अव्य)  
अपरे अह्नि.  (1) - अपरेद्युस् (अव्य)  
अधरे अह्नि.  (1) - अधरेद्युस् (अव्य)  
अन्यस्मिन् अह्नि.  (1) - अन्येद्युस् (अव्य)  
अन्यतरस्मिन् अह्नि.  (1) - अन्यतरेद्युस् (अव्य)  
इतरस्मिन् अह्नि.  (1) - इतरेद्युस् (अव्य) ॥3.4.21.1॥)+++  
तथाधरान्यान्यतरेतरात्पूर्वेद्युरादयः ॥3.4.21.1॥  

+++(उभयस्मिन्नह्नि.  (2) - उभयद्युस् (अव्य), उभयेद्युस् (अव्य)  
परे अह्नि.  (1) - परेद्यवि (अव्य) ॥3.4.21.2॥)+++  
उभयद्युश्चोभयेद्युः परेत्वह्नि परेद्यवि ॥3.4.21.2॥  

+++(अतीते अह्नि.  (1) - ह्यस् (अव्य)  
अनागते अह्नि.  (1) - श्वः (अव्य)  
परे अह्नि.  (1) - परश्वस् (अव्य) ॥3.4.22.1॥)+++  
ह्यो गतेऽनागतेऽह्नि श्वः परश्वस्तु परेऽहनि ॥3.4.22.1॥  

+++(तदानीम्.  (1) - तदा (अव्य)  
एकस्मिन् काले.  (2) - युगपत् (अव्य), एकदा (अव्य)  
सर्वस्मिन् काले.  (2) - सर्वदा (अव्य), सदा (अव्य) ॥3.4.22.2॥)+++  
तदा तदानीं युगपदेकदा सर्वदा सदा ॥3.4.22.2॥  

+++(अस्मिन्काले.  (5) - एतर्हि (अव्य), सम्प्रति (अव्य), इदानीम् (अव्य), अधुना (अव्य), साम्प्रतम् (अव्य) ॥3.4.23.1॥)+++  
एतर्हि संप्रतीदानीमधुना साम्प्रतं तथा ॥3.4.23.1॥  

+++(पूर्वदिग्देशकालाः.  (1) - प्राक् (अव्य)  
उत्तरदिग्देशकालाः.  (1) - उदक् (अव्य)  
पश्चिमदिग्देशकालाः.  (1) - प्रत्यक् (अव्य)  
दक्षिणदिग्देशकालाः.  (1) - अवाक् (अव्य) ॥3.4.23.2॥)+++  
दिग्देशकाले पूर्वादौ प्रागुदक्प्रत्यगादयः ॥3.4.23.2॥  
