+++
title = "2.02 पुरवर्गः"
title_en = "towns or cities"

+++

+++(नगरम्.  (5) - पुर् (स्त्री), पुरी (स्त्री), नगरी (स्त्री-नपुं), पत्तन (नपुं), पुटभेदन (नपुं) ॥2.2.1.1॥)+++  
पूः स्त्री पुरीनगर्यौ वा पत्तनं पुटभेदनम् ॥2.2.1.1॥  

+++(नगरम्.  (2) - स्थानीय (नपुं), निगम (पुं)  
राजधानी.  (1) - मूलनगर (नपुं)  
मूलनगरादन्यनगरम्.  (1) - पुर (पुं) ॥2.2.1.2॥)+++  
स्थानीयं निगमोऽन्यत्तु यन्मूलनगरात्पुरम् ॥2.2.1.2॥  

+++(मूलनगरादन्यनगरम्.  (1) - शाखानगर (नपुं)  
वेश्यानिवासः.  (2) - वेश (पुं), वेश्याजनसमाश्रय (पुं) ॥2.2.2.1॥)+++  
तच्छाखानगरं वेशो वेश्याजनसमाश्रयः ॥2.2.2.1॥  

+++(क्रय्यवस्तुशाला.  (2) - आपण (पुं), निषद्या (स्त्री)  
क्रय्यवस्तुशालापङ्क्तिः.  (2) - विपणि (स्त्री-पुं), पण्यवीथिका (स्त्री) ॥2.2.2.2॥)+++  
आपणस्तु निषद्यायां विपणिः पण्यवीथिका ॥2.2.2.2॥  

+++(ग्राममध्यमार्गः.  (3) - रथ्या (स्त्री), प्रतोली (स्त्री), विशिखा (स्त्री)  
परिखोद्धृतमृत्तिकाकूटः.  (2) - चय (पुं), वप्र (पुं-नपुं) ॥2.2.3.1॥)+++  
रथ्या प्रतोली विशिखा स्याच्चयो वप्रमस्त्रियाम् ॥2.2.3.1॥  

+++(यष्टिकाकण्टकादिरचितवेष्टनम्.  (3) - प्राकार (पुं), वरण (पुं), साल (पुं)  
कण्टकादिवेष्टनम्.  (1) - प्राचीन (नपुं) ॥2.2.3.2॥)+++  
प्राकारो वरणः सालः प्राचीनं प्रान्ततो वृतिः ॥2.2.3.2॥  

+++(भित्तिः.  (2) - भित्ति (स्त्री), कुड्य (नपुं)  
अस्थ्यादिमयभित्तिः.  (1) - एडूक (नपुं) ॥2.2.4.1॥)+++  
भित्तिः स्त्री कुड्यमेडूकं यदन्तर्न्यस्तकीकसम् ॥2.2.4.1॥  

+++(गृहम्.  (6) - गृह (नपुं), गेह (पुं-नपुं), उदवसित (नपुं), वेश्मन् (नपुं), सद्मन् (नपुं), निकेतन (नपुं) ॥2.2.4.2॥)+++  
गृहं गेहोदवसितं वेश्म सद्म निकेतनम् ॥2.2.4.2॥  

+++(गृहम्.  (6) - निशान्त (नपुं), वस्त्य (नपुं), सदन (नपुं), भवन (नपुं), आगार (नपुं), मन्दिर (नपुं) ॥2.2.5.1॥)+++  
निशान्तवस्त्यसदनं भवनागारमन्दिरम् ॥2.2.5.1॥  

+++(गृहम्.  (4) - गृह (पुं-बहु), निकाय्य (पुं), निलय (पुं), आलय (पुं) ॥2.2.5.2॥)+++  
गृहाः पुंसि च भूम्न्येव निकाय्यनिलयालयाः ॥2.2.5.2॥  

+++(सभागृहम्.  (4) - वास (पुं), कुटी (स्त्री-पुं), शाला (स्त्री), सभा (स्त्री)  
अन्योन्याभिमुखशालाचतुष्कम्.  (1) - सञ्जवन (नपुं) ॥2.2.6.1॥)+++  
वासः कुटी द्वयोः शाला सभा सञ्जवनं त्विदम् ॥2.2.6.1॥  

+++(अन्योन्याभिमुखशालाचतुष्कम्.  (1) - चतुःशाल (नपुं)  
मुनीनां गृहम्.  (2) - पर्णशाला (स्त्री), उटज (पुं-नपुं) ॥2.2.6.2॥)+++  
चतुःशालं मुनीनां तु पर्णशालोटजोऽस्त्रियाम् ॥2.2.6.2॥  

+++(यज्ञस्थानम्.  (2) - चैत्य (नपुं), आयतन (नपुं)  
अश्वालयः.  (2) - वाजिशाला (स्त्री), मन्दुरा (स्त्री) ॥2.2.7.1॥)+++  
चैत्यमायतनं तुल्ये वाजिशाला तु मन्दुरा ॥2.2.7.1॥  

+++(स्वर्णकारादीनाम् शाला.  (2) - आवेशन (नपुं), शिल्पिशाला (स्त्री)  
जलशाला.  (2) - प्रपा (स्त्री), पानीयशालिका (स्त्री) ॥2.2.7.2॥)+++  
आवेशनं शिल्पिशाला प्रपा पानीयशालिका ॥2.2.7.2॥  

+++(शिष्याणां निलयः.  (1) - मठ (पुं)  
मद्यसन्धानगृहम्.  (2) - गञ्जा (स्त्री), मदिरागृह (नपुं) ॥2.2.8.1॥)+++  
मठश्छात्रादिनिलयो गञ्जा तु मदिरागृहम् ॥2.2.8.1॥  

+++(गृहमध्यभागः.  (2) - गर्भागार (नपुं), वासगृह (नपुं)  
प्रसवस्थानम्.  (2) - अरिष्ट (नपुं), सूतिकागृह (नपुं) ॥2.2.8.2॥)+++  
गर्भागारं वासगृहमरिष्टं सूतिकागृहम् ॥2.2.8.2॥  
कुट्टिमोऽस्त्री निबद्धा भूश्चन्द्रशाला शिरोगृहम् ॥2.2.8.3॥  

+++(पाषाणादिनिबद्धा भूः.  (1) - कुट्टिम (पुं)  
चन्द्रशाला.  (2) - चन्द्रशाला (स्त्री), शिरोगृह (नपुं) ॥2.2.9.1॥)+++  
वातायनं गवाक्षोऽथ मण्डपोऽस्त्री जनाश्रयः ॥2.2.9.1॥  

+++(जालकम्.  (2) - वातायन (नपुं), गवाक्ष (पुं)  
मण्डपः.  (2) - मण्डप (पुं-नपुं), जनाश्रय (पुं) ॥2.2.9.2॥)+++  
हर्म्यादि धनिनां वासः प्रासादो देवभूभुजाम् ॥2.2.9.2॥  

+++(राजगृहम्.  (2) - सौध (पुं-नपुं), राजसदन (नपुं)  
राजगृहसामान्यम्.  (2) - उपकार्या (स्त्री), उपकारिका (स्त्री) ॥2.2.10.1॥)+++  
सौधोऽस्त्री राजसदनमुपकार्योपकारिका ॥2.2.10.1॥  

+++(ईश्वरगृहविशेषः.  (3) - स्वस्तिक (पुं), सर्वतोभद्र (पुं), नन्द्यावर्त (पुं) ॥2.2.10.2॥)+++  
स्वस्तिकः सर्वतोभद्रो नन्द्यावर्तादयोऽपि च ॥2.2.10.2॥  

+++(ईश्वरगृहविशेषः.  (2) - विच्छन्दक (पुं), प्रभेद (पुं) ॥2.2.11.1॥)+++  
विच्छन्दकः प्रभेदा हि भवन्तीश्वरसद्मनाम् ॥2.2.11.1॥  

+++(राज्ञां स्त्रीगृहम्.  (2) - स्त्र्यगार (नपुं), अन्तःपुर (नपुं) ॥2.2.11.2॥)+++  
स्त्र्यगारं भूभुजामन्तःपुरं स्यादवरोधनम् ॥2.2.11.2॥  

+++(राज्ञां स्त्रीगृहम्.  (2) - शुद्धान्त (पुं), अवरोधन (नपुं)  
हर्म्याद्युपरिगृहम्.  (2) - अट्ट (पुं), क्षौम (पुं-नपुं) ॥2.2.12.1॥)+++  
शुद्धान्तश्चावरोधश्च स्यादट्टः क्षौममस्त्रियाम् ॥2.2.12.1॥  

+++(त्रीणिद्वाराद्बहिर्वर्तमानः प्रकोष्टकः.  (3) - प्रघाण (पुं), प्रघण (पुं), अलिन्द (पुं) ॥2.2.12.2॥)+++  
प्रघाणप्रघणालिन्दा बहिर्द्वारप्रकोष्ठके ॥2.2.12.2॥  

+++(देहली.  (2) - गृहावग्रहणी (स्त्री), देहली (स्त्री)  
प्राङ्गणम्.  (3) - अङ्गण (नपुं), चत्वर (नपुं), अजिर (नपुं) ॥2.2.13.1॥)+++  
गृहावग्रहणी देहल्यङ्गणं चत्वराजिरे ॥2.2.13.1॥  

+++(द्वारस्तम्भाधःस्थितकाष्ठम्.  (1) - शिला (स्त्री)  
द्वारस्तम्भोपरिस्थितदारुः.  (1) - नासा (स्त्री) ॥2.2.13.2॥)+++  
अधस्ताद्दारुणिशिला नासा दारूपरि स्थितम् ॥2.2.13.2॥  

+++(गुप्तद्वारम्.  (2) - प्रच्छन्न (नपुं), अन्तर्द्वार (नपुं)  
पार्श्वद्वारम्.  (2) - पक्षद्वार (नपुं), पक्षक (पुं) ॥2.2.14.1॥)+++  
प्रच्छन्नमन्तर्द्वारं स्यात्पक्षद्वारं तु पक्षकम् ॥2.2.14.1॥  

+++(गृहाच्छादनपटलप्रान्तभागः.  (3) - वलीक (पुं-नपुं), नीध्र (नपुं), पटलप्रान्त (पुं)  
छादनम्.  (2) - पटल (नपुं), छदिस् (स्त्री) ॥2.2.14.2॥)+++  
वलीकनीध्रे पटलप्रान्तेऽथ पटलं छदिः ॥2.2.14.2॥  

+++(छादनार्थवक्रदारुः.  (2) - गोपानसी (स्त्री), वलभी (स्त्री) ॥2.2.15.1॥)+++  
गोपानसी तु वलभी छादने वक्रदारुणि ॥2.2.15.1॥  

+++(गृहप्रान्तस्थपक्षिस्थानम्.  (2) - कपोतपालिका (स्त्री), विटङ्क (पुं-नपुं) ॥2.2.15.2॥)+++  
कपोतपालिकायां तु विटङ्कं पुन्नपुंसकम् ॥2.2.15.2॥  

+++(द्वारम्.  (3) - द्वा (स्त्री), द्वार (नपुं), प्रतीहार (पुं)  
प्राङ्गणस्थोपवेशस्थानम्.  (2) - वितर्दि (स्त्री), वेदिका (स्त्री) ॥2.2.16.1॥)+++  
स्त्री द्वार्द्वारं प्रतीहारः स्याद्वितर्दिस्तु वेदिका ॥2.2.16.1॥  

+++(द्वारबाह्यभागम्.  (2) - तोरण (पुं-नपुं), बहिर्द्वार (नपुं)  
नगरद्वारम्.  (2) - पुरद्वार (नपुं), गोपुर (नपुं) ॥2.2.16.2॥)+++  
तोरणोऽस्त्री बहिर्द्वारम्पुरद्वारं तु गोपुरम् ॥2.2.16.2॥  

+++(नगरद्वारावतरणार्थं कृतं मृत्कूटम्.  (1) - हस्तिनख (पुं) ॥2.2.17.1॥)+++  
कूटं पूर्द्वारि यद्धस्तिनखस्तस्मिन्नथ त्रिषु ॥2.2.17.1॥  

+++(कवाटम्.  (2) - कपाट (वि), अरर (वि)  
कवाटबन्धनकाष्ठम्.  (1) - अर्गल (स्त्री-नपुं) ॥2.2.17.2॥)+++  
कपाटमररं तुल्ये तद्विष्कम्भोऽर्गलं न ना ॥2.2.17.2॥  

+++(सौधाद्यारोहणमार्गः.  (2) - आरोहण (नपुं), सोपान (नपुं)  
काष्टादिकृतावरोहणमार्गः.  (2) - निःश्रेणि (स्त्री), अधिरोहिणी (स्त्री) ॥2.2.18.1॥)+++  
आरोहणं स्यात्सोपानं निश्रेणिस्त्वधिरोहिणी ॥2.2.18.1॥  

+++(गृहसम्मार्जनी.  (2) - सम्मार्जनी (स्त्री), शोधनी (स्त्री)  
गृहशोधन्याक्षिप्त धूल्यादिः-कचरा.  (2) - सङ्कर (पुं), अवकर (पुं) ॥2.2.18.2॥)+++  
संमार्जनी शोधनी स्यात्सङ्करोऽवकरस्तथा ॥2.2.18.2॥  

+++(गृहनिर्गमनप्रवेशमार्गः.  (2) - मुख (नपुं), निःसरण (नपुं)  
गृहरचनापरिच्छिन्नदेशः.  (2) - संनिवेश (पुं), निकर्षण (नपुं) ॥2.2.19.1॥)+++  
क्षिप्ते मुखं निःसरणं संनिवेशो निकर्षणम् ॥2.2.19.1॥  

+++(ग्रामः.  (2) - संवसथ (पुं), ग्राम (पुं)  
गृहरचनावच्छिन्नवास्तुभूमिः.  (2) - वेश्मभू (स्त्री), वास्तु (पुं-नपुं) ॥2.2.19.2॥)+++  
समौ संवसथग्रामौ वेश्मभूर्वास्तुरस्त्रियाम् ॥2.2.19.2॥  

+++(ग्रामादिसमीपदेशः.  (2) - ग्रामान्त (नपुं), उपशल्य (नपुं)  
सीमा.  (2) - सीमा (स्त्री), सीमन् (स्त्री) ॥2.2.20.1॥)+++  
ग्रामान्तमुपशल्यं स्यात्सीमसीमे स्त्रियामुभे ॥2.2.20.1॥  

+++(गोपग्रामः.  (2) - घोष (पुं), आभीरपल्ली (स्त्री)  
भिल्लग्रामः.  (2) - पक्कण (पुं), शबरालय (पुं) ॥2.2.20.2॥)+++  
घोष आभीरपल्ली स्यात्पक्कणः शबरालयः ॥2.2.20.2॥  
