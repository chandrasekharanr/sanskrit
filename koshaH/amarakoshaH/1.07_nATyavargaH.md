+++
title = "1.07 नाट्यवर्गः"
title_en = "drama"

+++

+++(निषादस्वरः.  (1) - निषाद (पुं)  
ऋषभस्वरः.  (1) - ऋषभ (पुं)  
गान्धारस्वरः.  (1) - गान्धार (पुं)  
षड्जस्वरः.  (1) - षड्ज (पुं)  
मध्यमस्वरः.  (1) - मध्यम (पुं)  
धैवतस्वरः.  (1) - धैवत (पुं) ॥1.7.1.1॥)+++  
निषादर्षभगान्धारषड्जमध्यमधैवताः ॥1.7.1.1॥  

+++(पञ्चमस्वरः.  (1) - पञ्चम (पुं) ॥1.7.1.2॥)+++  
पञ्चमश्चेत्यमी सप्त तन्त्रीकण्ठोत्थिताः स्वराः ॥1.7.1.2॥  

+++(सूक्ष्मध्वनिः.  (1) - काकली (स्त्री) ॥1.7.2.1॥)+++  
काकली तु कले सूक्ष्मे ध्वनौ तु मधुरास्फुटे ॥1.7.2.1॥  

+++(अव्यक्तमधुरध्वनिः.  (1) - कल (पुं)  
गम्भीरध्वनिः.  (1) - मन्द्र (पुं)  
अत्युच्चध्वनिः.  (1) - तार (पुं) ॥1.7.2.2॥)+++  
कलो मन्द्रस्तु गम्भीरे तारोऽत्युच्चैस्त्रयस्त्रिषु ॥1.7.2.2॥  
नृणामुरसि मध्यस्थो द्वाविंशतिविधो ध्वनिः ॥1.7.2.3॥  
स मन्द्रः कण्ठमध्यस्थस्तारः शिरसि गीयते ॥1.7.2.4॥  

+++(गीतवाद्यलयसाम्यध्वनिः.  (1) - समन्वितलय (पुं)  
वीणा.  (2) - वीणा (स्त्री), वल्लकी (स्त्री) ॥1.7.3.1॥)+++  
समन्वितलयस्त्वेकतालो वीणा तु वल्लकी ॥1.7.3.1॥  

+++(वीणा.  (1) - विपञ्ची (स्त्री)  
सप्ततन्त्रियुता वीणा-सितारः.  (1) - परिवादिनी (स्त्री) ॥1.7.3.2॥)+++  
विपञ्ची सा तु तन्त्रीभिः सप्तभिः परिवादिनी ॥1.7.3.2॥  

+++(वीणादिवाद्यम्.  (1) - तत (नपुं)  
मुरजादिवाद्यम्.  (1) - आनद्ध (नपुं) ॥1.7.4.1॥)+++  
ततं वीणादिकं वाद्यमानद्धं मुरजादिकम् ॥1.7.4.1॥  

+++(वंशादिवाद्यम्.  (1) - सुषिर (नपुं)  
कांस्यतालादिवाद्यम्.  (1) - घन (नपुं) ॥1.7.4.2॥)+++  
वंशादिकं तु सुषिरं कांस्यतालादिकं घनम् ॥1.7.4.2॥  

+++(चतुर्वाद्याः.  (3) - वाद्य (नपुं), वादित्र (नपुं), आतोद्य (नपुं) ॥1.7.5.1॥)+++  
चतुर्विधमिदं वाद्यं वादित्रातोद्यनामकम् ॥1.7.5.1॥  

+++(मृदङ्गः.  (2) - मृदङ्ग (पुं), मुरज (पुं) ॥1.7.5.2॥)+++  
मृदङ्गा मुरजा भेदास्त्वङ्क्यालिङ्ग्योर्ध्वकास्त्रयः ॥1.7.5.2॥  

+++(यशःपटहः.  (2) - यशःपटह (पुं), ढक्का (स्त्री)  
भेरी.  (2) - भेरी (स्त्री), दुन्दुभि (पुं) ॥1.7.6.1॥)+++  
स्याद्यशः पटहो ढक्का भेरी स्त्री दुन्दुभिः पुमान् ॥1.7.6.1॥  

+++(पटहः.  (2) - आनक (पुं), पटह (पुं-नपुं)  
वीणादिवादनम्.  (1) - कोण (पुं) ॥1.7.6.2॥)+++  
आनकः पटहोऽस्त्री स्यात्कोणो वीणादि वादनम् ॥1.7.6.2॥  

+++(वीणादण्डः.  (2) - वीणादण्ड (पुं), प्रवाल (पुं)  
वीणादण्डाधःस्थितशब्दगाम्भीर्यार्थचर्मावनद्धदारुभाण्डः.  (2) - ककुभ (पुं), प्रसेवक (पुं) ॥1.7.7.1॥)+++  
वीणादण्डः प्रवालः स्यात्ककुभस्तु प्रसेवकः ॥1.7.7.1॥  

+++(तन्त्रीहीन वीणा.  (1) - कोलम्बक (पुं)  
यत्र तन्त्र्यो निबध्यन्ते तस्योर्ध्वविभागः.  (1) - उपनाह (पुं) ॥1.7.7.2॥)+++  
कोलम्बकस्तु कायोऽस्या उपनाहो निबन्धनम् ॥1.7.7.2॥  

+++(वाद्यविशेषः.  (4) - डमरु (पुं), मड्डु (पुं), डिण्डिम (पुं), झर्झर (पुं) ॥1.7.8.1॥)+++  
वाद्यप्रभेदा डमरुमड्डुडिण्डिमझर्झराः ॥1.7.8.1॥  

+++(वाद्यविशेषः.  (2) - मर्दल (पुं), पणव (पुं)  
नर्तकी.  (2) - नर्तकी (स्त्री), लासिका (स्त्री) ॥1.7.8.2॥)+++  
मर्दलः पणवोऽन्ये च नर्तकीलासिके समे ॥1.7.8.2॥  

+++(विलम्बितनृत्यगीतवाद्यम्.  (1) - तत्त्व (नपुं)  
द्रुतनृत्यगीतवाद्यम्.  (1) - ओघ (पुं)  
मध्यसमयनृत्यगीतवाद्यम्.  (1) - घन (नपुं) ॥1.7.9.1॥)+++  
विलम्बितं द्रुतं मध्यं तत्त्वमोघो घनं क्रमात् ॥1.7.9.1॥  

+++(तालः.  (2) - ताल (पुं), कालक्रियामान (नपुं)  
गानतन्त्रीलयः.  (1) - लय (पुं) ॥1.7.9.2॥)+++  
तालः कालक्रियामानं लयः साम्यमथास्त्रियाम् ॥1.7.9.2॥  

+++(नृत्यम्.  (6) - ताण्डव (पुं-नपुं), नटन (नपुं), नाट्य (नपुं), लास्य (नपुं), नृत्य (नपुं), नर्तन (नपुं) ॥1.7.10.1॥)+++  
ताण्डवं नटनं नाट्यं लास्यं नृत्यं च नर्तने ॥1.7.10.1॥  

+++(नृत्यगीतवाद्यानाम् मेलनम्.  (2) - तौर्यत्रिक (नपुं), नाट्य (नपुं) ॥1.7.10.2॥)+++  
तौर्यत्रिकं नृत्यगीतवाद्यं नाट्यमिदं त्रयम् ॥1.7.10.2॥  

+++(स्त्रीवेषधारी पुरुषः.  (3) - भ्रकुंस (पुं), भ्रुकुंस (पुं), भ्रूकुंस (पुं) ॥1.7.11.1॥)+++  
भ्रकुंसश्च भ्रुकुंसश्च भ्रूकुंसश्चेति नर्तकः ॥1.7.11.1॥  

+++(अज्जुका.  (2) - गणिका (स्त्री), अज्जुका (स्त्री) ॥1.7.11.2॥)+++  
स्त्रीवेषधारी पुरुषो नाट्योक्तौ गणिकाज्जुका ॥1.7.11.2॥  

+++(भगिनीपतिः.  (1) - आवुत्त (पुं)  
विद्वान्.  (1) - भाव (पुं)  
जनकः.  (1) - आवुक (पुं) ॥1.7.12.1॥)+++  
भगिनीपतिरावुत्तो भावो विद्वानथावुकः ॥1.7.12.1॥  

+++(युवराजः.  (2) - कुमार (पुं), भर्तृदारक (पुं) ॥1.7.12.2॥)+++  
जनको युवराजस्तु कुमारो भर्तृदारकः ॥1.7.12.2॥  

+++(नाट्योक्तराजा.  (2) - भट्टारक (पुं), देव (पुं)  
राजपुत्री.  (1) - भर्तृदारिका (स्त्री) ॥1.7.13.1॥)+++  
राजा भट्टारको देवस्तत्सुता भर्तृदारिका ॥1.7.13.1॥  

+++(बद्धपट्टा राज्ञी.  (1) - देवी (स्त्री)  
राज्ञी.  (1) - भट्टिनी (स्त्री) ॥1.7.13.2॥)+++  
देवी कृताभिषेकायामितरासु तु भट्टिनी ॥1.7.13.2॥  

+++(अवध्यब्राह्मणादेर्दोषोक्तिः.  (1) - अब्रह्मण्य (नपुं)  
राज्ञः श्यालः.  (1) - राष्ट्रिय (पुं) ॥1.7.14.1॥)+++  
अब्रह्मण्यमवध्योक्तौ राजश्यालस्तु राष्ट्रियः ॥1.7.14.1॥  

+++(माता.  (2) - अम्बा (स्त्री), मातृ (स्त्री)  
राज्ञः बाला.  (1) - वासू (स्त्री)  
मान्यः.  (2) - आर्य (पुं), मारिष (पुं) ॥1.7.14.2॥)+++  
अम्बा माताथ बाला स्याद्वासूरार्यस्तु मारिषः ॥1.7.14.2॥  

+++(ज्येष्ठभगिनी.  (1) - अत्तिका (स्त्री)  
निर्वहणम्.  (2) - निष्ठा (स्त्री), निर्वहण (नपुं) ॥1.7.15.1॥)+++  
अत्तिका भगिनी ज्येष्ठा निष्ठानिर्वहणे समे ॥1.7.15.1॥  

+++(नीचां प्रत्याह्वानः.  (1) - हण्डे (अव्य)  
चेडीं प्रत्याह्वानः.  (1) - हञ्जे (अव्य)  
सखीं प्रत्याह्वानः.  (1) - हला (अव्य) ॥1.7.15.2॥)+++  
हण्डे हञ्जे हलाह्वाने नीचां चेटीं सखीं प्रति ॥1.7.15.2॥  

+++(नृत्यविशेषः.  (2) - अङ्गहार (पुं), अङ्गविक्षेप (पुं)  
मनोगतभावाभिव्यञ्जकम्.  (2) - व्यञ्जक (पुं), अभिनय (पुं) ॥1.7.16.1॥)+++  
अङ्गहारोऽङ्गविक्षेपो व्यञ्जकाभिनयौ समौ ॥1.7.16.1॥  

+++(अङ्गेन निवृत्तं भ्रूविक्षेपादिः.  (1) - आङ्गिक (वि)  
अन्तःकरणेन निष्पन्नं स्वेदरोमाञ्चादिः.  (1) - सात्त्विक (वि) ॥1.7.16.2॥)+++  
निर्वृत्ते त्वङ्गसत्त्वाभ्यां द्वे त्रिष्वाङ्गिकसात्त्विके ॥1.7.16.2॥  

+++(नवरसेष्वेकः.  (6) - शृङ्गार (पुं), वीर (पुं), करुणा (स्त्री), अद्भुत (पुं), हास्य (पुं), भयानक (पुं) ॥1.7.17.1॥)+++  
शृङ्गारवीरकरुणाद्भुतहास्यभयानकाः ॥1.7.17.1॥  

+++(नवरसेष्वेकः.  (2) - बीभत्स (पुं), रौद्र (पुं)  
शृङ्गाररसः.  (3) - शृङ्गार (पुं), शुचि (पुं), उज्ज्वल (पुं) ॥1.7.17.2॥)+++  
बीभत्सरौद्रौ च रसाः शृङ्गारः शुचिरुज्ज्वलः ॥1.7.17.2॥  

+++(वीररसः.  (2) - उत्साहवर्धन (पुं), वीर (पुं)  
करुणरसः.  (3) - कारुण्य (नपुं), करुणा (स्त्री), घृणा (स्त्री) ॥1.7.18.1॥)+++  
उत्साहवर्धनो वीरः कारुण्यं करुणा घृणा ॥1.7.18.1॥  

+++(करुणरसः.  (4) - कृपा (स्त्री), दया (स्त्री), अनुकम्पा (स्त्री), अनुक्रोश (पुं)  
हास्यरसः.  (1) - हस (पुं) ॥1.7.18.2॥)+++  
कृपा दयानुकम्पा स्यादनुक्रोशोऽप्यथो हसः ॥1.7.18.2॥  

+++(हास्यरसः.  (2) - हास (पुं), हास्य (नपुं)  
बीभत्सरसः.  (2) - बीभत्स (पुं), विकृत (वि) ॥1.7.19.1॥)+++  
हासो हास्यं च बीभत्सं विकृतं त्रिष्विदं द्वयम् ॥1.7.19.1॥  

+++(अद्भुतरसः.  (4) - विस्मय (पुं), अद्भुत (वि), आश्चर्य (वि), चित्र (वि)  
भयानकरसः.  (1) - भैरव (वि) ॥1.7.19.2॥)+++  
विस्मयोऽद्भुतमाश्चर्यं चित्रमप्यथ भैरवम् ॥1.7.19.2॥  

+++(भयानकरसः.  (6) - दारुण (वि), भीषण (वि), भीष्म (वि), घोर (वि), भीम (वि), भयानक (वि) ॥1.7.20.1॥)+++  
दारुणं भीषणं भीष्मं घोरं भीमं भयानकम् ॥1.7.20.1॥  

+++(भयानकरसः.  (2) - भयङ्कर (वि), प्रतिभय (वि)  
रौद्ररसः.  (2) - रौद्र (वि), उग्र (वि) ॥1.7.20.2॥)+++  
भयङ्करं प्रतिभयं रौद्रं तूग्रममी त्रिषु ॥1.7.20.2॥  

+++(भयम्.  (6) - दर (पुं), त्रास (पुं), भीति (स्त्री), भी (स्त्री), साध्वस (नपुं), भय (नपुं) ॥1.7.21.1॥)+++  
चतुर्दश दरस्त्रासो भीतिर्भीः साध्वसं भयम् ॥1.7.21.1॥  

+++(मनोविकारः.  (1) - विकार (पुं)  
चित्तविकारप्रकाशककटाक्षादिः.  (1) - अनुभाव (पुं) ॥1.7.21.2॥)+++  
विकारो मानसो भावोऽनुभावो भावबोधकः ॥1.7.21.2॥  

+++(अहङ्कारः.  (3) - गर्व (पुं), अभिमान (पुं), अहङ्कार (पुं)  
अभिमानः.  (2) - मान (पुं), चित्तसमुन्नति (स्त्री) ॥1.7.22.1॥)+++  
गर्वोऽभिमानोऽहङ्कारो मानश्चित्तसमुन्नतिः ॥1.7.22.1॥  

+++(मदः.  (6) - दर्प (पुं), अवलेप (पुं), अवष्टम्भ (पुं), चित्तोद्रेक (पुं), स्मय (पुं), मद (पुं) ॥1.7.22.2॥)+++  
दर्पोऽवलोकोऽवष्टम्भश्चित्तोद्रेकः स्मयो मदः ॥1.7.22.2॥  

+++(परिभवः.  (4) - अनादर (पुं), परिभव (पुं), परीभाव (पुं), तिरस्क्रिया (स्त्री) ॥1.7.22.3॥)+++  
अनादरः परिभवः परीभावस्तिरस्क्रिया ॥1.7.22.3॥  

+++(परिभवः.  (5) - रीढा (स्त्री), अवमानना (स्त्री), अवज्ञा (स्त्री), अवहेलन (नपुं), असूर्क्षण (नपुं) ॥1.7.23.1॥)+++  
रीढावमाननावज्ञावहेलनमसूर्क्षणम् ॥1.7.23.1॥  

+++(लज्जा.  (5) - मन्दाक्ष (नपुं), ह्री (स्त्री), त्रपा (स्त्री), व्रीडा (स्त्री), लज्जा (स्त्री)  
पित्रादेः पुरतः जातलज्जा.  (1) - अपत्रपा (स्त्री) ॥1.7.23.2॥)+++  
मन्दाक्षं ह्रीस्त्रपा व्रीडा लज्जा सापत्रपान्यतः ॥1.7.23.2॥  

+++(क्षमा.  (2) - क्षान्ति (स्त्री), तितिक्षा (स्त्री)  
परद्रव्येच्छा.  (1) - अभिध्या (स्त्री) ॥1.7.24.1॥)+++  
क्षान्तिस्तितिक्षाभिध्या तु परस्य विषये स्पृहा ॥1.7.24.1॥  

+++(परोत्कर्षासहिष्णुत्वम्.  (2) - अक्षान्ति (स्त्री), ईर्ष्या (स्त्री)  
गुणेषु दोषारोपः.  (1) - असूया (स्त्री) ॥1.7.24.2॥)+++  
अक्षान्तिरीर्ष्यासूया तु दोषारोपो गुणेष्वपि ॥1.7.24.2॥  

+++(वैरम्.  (3) - वैर (नपुं), विरोध (पुं), विद्वेष (पुं)  
शोकः.  (3) - मन्यु (पुं), शोक (पुं), शुच् (स्त्री) ॥1.7.25.1॥)+++  
वैरं विरोधो विद्वेषो मन्युशोकौ तु शुक्स्त्रियाम् ॥1.7.25.1॥  

+++(पश्चात्तापः.  (3) - पश्चात्ताप (पुं), अनुताप (पुं), विप्रतीसार (पुं) ॥1.7.25.2॥)+++  
पश्चात्तापोऽनुतापश्च विप्रतीसार इत्यपि ॥1.7.25.2॥  

+++(कोपः.  (7) - कोप (पुं), क्रोध (पुं), अमर्ष (पुं), रोष (पुं), प्रतिघ (पुं), रुट् (स्त्री), क्रुध् (स्त्री) ॥1.7.26.1॥)+++  
कोपक्रोधामर्षरोषप्रतिघा रुट्क्रुधौ स्त्रियौ ॥1.7.26.1॥  

+++(सुस्वभावः.  (1) - शील (नपुं)  
चित्तविभ्रमः.  (2) - उन्माद (पुं), चित्तविभ्रम (पुं) ॥1.7.26.2॥)+++  
शुचौ तु चरिते शीलमुन्मादश्चित्तविभ्रमः ॥1.7.26.2॥  

+++(स्नेहः.  (5) - प्रेमन् (पुं), प्रियता (स्त्री), हार्द (नपुं), प्रेमन् (नपुं), स्नेह (पुं)  
स्पृहा.  (1) - दोहद (नपुं) ॥1.7.27.1॥)+++  
प्रेमा ना प्रियता हार्दं प्रेमस्नेहोऽथ दोहदम् ॥1.7.27.1॥  

+++(स्पृहा.  (8) - इच्छा (स्त्री), काङ्क्षा (स्त्री), स्पृहा (स्त्री), ईहा (स्त्री), तृष् (स्त्री), वाञ्छा (स्त्री), लिप्सा (स्त्री), मनोरथ (पुं) ॥1.7.27.2॥)+++  
इच्छा काङ्क्षा स्पृहेहा तृड्वाञ्छा लिप्सा मनोरथः ॥1.7.27.2॥  

+++(स्पृहा.  (3) - काम (पुं), अभिलाष (पुं), तर्ष (पुं)  
अतिप्रीतिः.  (1) - लालसा (स्त्री-पुं) ॥1.7.28.1॥)+++  
कामोऽभिलाषस्तर्षश्च सोऽत्यर्थं लालसा द्वयोः ॥1.7.28.1॥  

+++(धर्मविचारः.  (2) - उपाधि (पुं), धर्मचिन्ता (स्त्री)  
मनःपीडा.  (1) - आधि (पुं) ॥1.7.28.2॥)+++  
उपाधिर्ना धर्मचिन्ता पुंस्याधिर्मानसी व्यथा ॥1.7.28.2॥  

+++(स्मरणम्.  (3) - चिन्ता (स्त्री), स्मृति (स्त्री), आध्यान (नपुं)  
कामादिजस्मृतिः.  (2) - उत्कण्ठा (स्त्री), उत्कलिका (स्त्री) ॥1.7.29.1॥)+++  
स्याच्चिन्ता स्मृतिराध्यानमुत्कण्ठोत्कलिके समे ॥1.7.29.1॥  

+++(उत्साहः.  (2) - उत्साह (पुं), अध्यवसाय (पुं)  
अतिशयिताध्यवसायः.  (2) - वीर्य (वि), अतिशक्तिभाज् (पुं) ॥1.7.29.2॥)+++  
उत्साहोऽध्यवसायः स्यात्स वीर्यमतिशक्तिभाक् ॥1.7.29.2॥  

+++(कपटः.  (6) - कपट (पुं-नपुं), व्याज (पुं), दम्भ (पुं), उपधि (पुं), छद्म (नपुं), कैतव (नपुं) ॥1.7.30.1॥)+++  
कपटोऽस्त्री व्याजदम्भोपधयश्छद्मकैतवे ॥1.7.30.1॥  

+++(कपटः.  (3) - कुसृति (स्त्री), निकृति (स्त्री), शाठ्य (नपुं)  
अविमृष्टकृत्यम्.  (2) - प्रमाद (पुं), अनवधानता (स्त्री) ॥1.7.30.2॥)+++  
कुसृतिर्निकृतिः शाठ्यं प्रमादोऽनवधानता ॥1.7.30.2॥  

+++(कौतुकम्.  (4) - कौतूहल (नपुं), कौतुक (नपुं), कुतुक (नपुं), कुतूहल (नपुं) ॥1.7.31.1॥)+++  
कौतूहलं कौतुकं च कुतुकं च कुतूहलम् ॥1.7.31.1॥  

+++(स्त्रीणाम् श्रृङ्गारभावजाः क्रिया.  (4) - विलास (पुं), बिब्बोक (पुं), विभ्रम (पुं), ललित (नपुं) ॥1.7.31.2॥)+++  
स्त्रीणां विलासबिब्बोकविभ्रमा ललितं तथा ॥1.7.31.2॥  

+++(स्त्रीणाम् श्रृङ्गारभावजाः क्रिया.  (3) - हेला (स्त्री), लीला (स्त्री), हाव (पुं) ॥1.7.32.1॥)+++  
हेला लीलेत्यमी हावाः क्रियाः शृङ्गारभावजाः ॥1.7.32.1॥  

+++(क्रीडा.  (6) - द्रव (पुं), केलि (स्त्री-पुं), परीहास (पुं), क्रीडा (स्त्री), लीला (स्त्री), नर्मन् (नपुं) ॥1.7.32.2॥)+++  
द्रवकेलिपरीहासाः क्रीडा लीला च नर्म च ॥1.7.32.2॥  

+++(स्वरूपाच्छादनम्.  (3) - व्याज (पुं), अपदेश (पुं), लक्ष्य (नपुं)  
कन्दुकादिक्रीडनम्.  (3) - क्रीडा (स्त्री), खेला (स्त्री), कूर्दन (नपुं) ॥1.7.33.1॥)+++  
व्याजोऽपदेशो लक्ष्यं च क्रीडा खेला च कूर्दनम् ॥1.7.33.1॥  

+++(प्रस्वेदहेतोस्तापः.  (3) - घर्म (पुं), निदाघ (पुं), स्वेद (पुं)  
सात्विकभावः.  (2) - प्रलय (पुं), नष्टचेष्टता (स्त्री) ॥1.7.33.2॥)+++  
घर्मो निदाघः स्वेदः स्यात्प्रलयो नष्टचेष्टता ॥1.7.33.2॥  

+++(आकारगोपनम्.  (2) - अवहित्था (स्त्री), आकारगुप्ति (स्त्री)  
हर्षादिना कर्मसु त्वरणम्.  (2) - संवेग (पुं), सम्भ्रम (पुं) ॥1.7.34.1॥)+++  
अवहित्थाकारगुप्तिः समौ संवेगसंभ्रमौ ॥1.7.34.1॥  

+++(परस्यामर्षजनकहासम्.  (1) - आच्छुरितक (नपुं)  
ईषद् हासः.  (2) - मनाक् (अव्य), स्मित (नपुं) ॥1.7.34.2॥)+++  
स्यादाच्छुरितकं हासः सोत्प्रासः स मनाक्स्मितम् ॥1.7.34.2॥  

+++(मध्यमहासः.  (1) - विहसित (नपुं)  
रोमाञ्चः.  (2) - रोमाञ्च (पुं), रोमहर्षण (नपुं) ॥1.7.35.1॥)+++  
मध्यमः स्याद्विहसितं रोमाञ्चो रोमहर्षणम् ॥1.7.35.1॥  

+++(रोदनम्.  (3) - क्रन्दित (नपुं), रुदित (नपुं), क्रुष्ट (नपुं)  
मुखादिविकासः.  (2) - जृम्भ (वि), जृम्भण (नपुं) ॥1.7.35.2॥)+++  
क्रन्दितं रुदितम्क्रुष्टं जृम्भस्तु त्रिषु जृम्भणम् ॥1.7.35.2॥  

+++(अङ्गीकृतासम्पादनम्.  (2) - विप्रलम्भ (पुं), विसंवाद (पुं)  
धर्मादेश्चलनम्.  (2) - रिङ्खण (नपुं), स्खलन (नपुं) ॥1.7.36.1॥)+++  
विप्रलम्भो विसंवादो रिङ्गणं स्खलनं समे ॥1.7.36.1॥  

+++(निद्रा.  (5) - निद्रा (स्त्री), शयन (नपुं), स्वाप (पुं), स्वप्न (पुं), संवेश (पुं) ॥1.7.36.2॥)+++  
स्यान्निद्रा शयनं स्वापः स्वप्नः संवेश इत्यपि ॥1.7.36.2॥  

+++(अत्यन्तश्रमादिना सर्वेन्द्रियासामर्थ्यः.  (2) - तन्द्री (स्त्री), प्रमीला (स्त्री)  
क्रोधादिजनितभ्रूलता.  (3) - भ्रकुटि (स्त्री), भ्रुकुटि (स्त्री), भ्रूकुटि (स्त्री) ॥1.7.37.1॥)+++  
तन्द्री प्रमीला भ्रकुटिर्भ्रुकुटिर्भ्रूकुटिः स्त्रियाम् ॥1.7.37.1॥  

+++(क्रूरदृष्टिः.  (1) - अदृष्टि (स्त्री)  
स्वभावः.  (2) - संसिद्धि (स्त्री), प्रकृति (स्त्री) ॥1.7.37.2॥)+++  
अदृष्टिः स्यादसौम्येऽक्ष्णि संसिद्धिप्रकृती त्विमे ॥1.7.37.2॥  

+++(स्वभावः.  (3) - स्वरूप (नपुं), स्वभाव (पुं), निसर्ग (पुं)  
कम्पः.  (1) - वेपथु (पुं) ॥1.7.38.1॥)+++  
स्वरूपं च स्वभावश्च निसर्गश्चाथ वेपथुः ॥1.7.38.1॥  

+++(कम्पः.  (1) - कम्प (पुं)  
उत्सवः.  (5) - क्षण (पुं), उद्धर्ष (पुं), मह (पुं), उद्धव (पुं), उत्सव (पुं) ॥1.7.38.2॥)+++  
कम्पोऽथ क्षण उद्धर्षो मह उद्धव उत्सवः ॥1.7.38.2॥  
