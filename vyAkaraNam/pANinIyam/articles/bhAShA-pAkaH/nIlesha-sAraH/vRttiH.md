+++
title = "वृत्तिः"
unicode_script = "devanagari"
+++

परार्थाभिधानं वृत्तिः।  यत्र अनेके शब्दाः एकीभूय विशिष्टम्, अवयवेभ्यः भिन्नम् अर्थं बोधयन्ति, तत्र “वृत्तिः” अस्ति इत्युच्यते ।

वृत्तिः पञ्चधा वर्तते —

- कृद्-वृत्तिः — कृत्प्रत्ययेन नूतनः अर्थः बोध्यते । यथा — यः पचति सः गच्छति = पाचकः गच्छति ।
- तद्धितवृत्तिः — तद्धितत्प्रत्ययेन नूतनः अर्थः बोध्यते । यथा — दशरथस्य पुत्रः गच्छति = दाशरथिः गच्छति ।
- समासवृत्तिः — समासनिर्माणेन नूतनः अर्थः बोध्यते । यथा — सीतायाः पतिः गच्छति = सीतापतिः गच्छति ।
- एकशेषवृत्तिः — एकशेषेण नूतनः अर्थः बोध्यते । यथा‌ — माता गच्छति, पिता च गच्छति = पितरौ गच्छतः ।
- सनाद्यन्तधातुवृत्तिः — सनादिप्रत्ययेन नूतनः अर्थः बोध्यते । यथा — सः गर्दभः इव आचरति = सः गर्दभायते ।

केवलं सन्धिः यत्र विद्यते तत्र नूतनः अर्थः न सिद्ध्यति, अतः तत्र 
वृत्तित्वं न स्वीक्रियते । यथा, “इत्यपि” इत्यत्र वृत्तिः नास्ति । 
