+++
title = "०४ आर्धधातुक कृत् प्रत्यय लगाने की सामान्य विधि"

+++
हमने धातुओं से सारे सार्वधातुक प्रत्यय लगा लिये हैं। अब हम धातुओं से आर्धघातुक प्रत्यय लगायें। विषयप्रवेश को बुद्धिस्थ रखें, अथवा उसकी आवृत्ति कर लें। जब भी किसी धातु से कोई प्रत्यय लगे, तब आप
इस क्रम से कार्य कीजिये - १. धातु के अनुबन्धों की इत् संज्ञा करके उनका लोप कीजिये।
२. उसके बाद यदि धातु में नत्व, सत्व, उपधादीर्घ या नुमागम में से कोई भी कार्य प्राप्त हो, तो उसे कर लीजिये।
३. प्रत्यय के अनुबन्धों की इत् संज्ञा करके उनका लोप कीजिये। उसके बाद यदि प्रत्यय को कोई अन, अक, आदि आदेश प्राप्त हो, तो उस प्रत्ययादेश को कर लीजिये।
__४. यदि किसी उपपद के रहने पर किसी धातु से किसी प्रत्यय का विधान किया गया है, तब उपपदमतिङ्' सूत्र से उपपद के साथ उस कृत्प्रत्ययान्त का समास करके कृत्तद्धितसमासाश्च सूत्र से उसकी प्रातिपदिक संज्ञा कीजिये और प्रातिपदिक संज्ञा होने के बाद 'सुपो धातुप्रातिपदिकयोः' सूत्र से विभक्ति का लोप कर दीजिये।
५. अब प्रत्यय को पहिचानिये कि वह सार्वधातुक है या आर्धधातुक है ?
६. यदि प्रत्यय आर्धधातुक है, और सेट है, तब धातु और प्रत्यय के बीच में इट् के आगम का विचार कीजिये।
७. अब विचार कीजिये कि कहीं प्रत्यय को देखकर धातुओं के स्थान पर सम्पूर्ण आदेश करके उनकी आकृति बदल देने के लिये कोई सूत्र तो प्राप्त नहीं हैं ? यदि प्रत्यय को देखकर किसी धातु के स्थान पर कोई धात्वादेश प्राप्त हो रहा हो, तो उसे कर लीजिये।
__अष्टाध्यायी में २.४.३५ से लेकर २.४.५७ तक ‘आर्धधातुके' का प्रथम अधिकार है। इन सूत्रों में ‘आर्धधातुक प्रत्यय परे होने पर होने वाले धात्वादेश कहे गये हैं। धात्वादेश करने वाले सूत्र आगे पृष्ठ ७९ पर कहे जा रहे हैं।
८. कभी कभी ऐसा होता है कि कोई सूत्र, कित् प्रत्यय को अकित्वत् बना देता है और कभी कभी ऐसा भी होता है कि कोई सूत्र अकित् प्रत्यय को कितवत् या डिद्वत् बना देता है। एक के धर्म को दूसरे में बतलाने का नाम ही अतिदेश होता है और एक
७८
अष्टाध्यायी सहजबोध भाग - ३
के धर्म को दूसरे में बतलाने वाले सूत्र का नाम अतिदेश सूत्र होता है।
6 अतः किसी भी प्रत्यय के लगने पर यह विचार अवश्य कीजिये कि प्रत्यय में, किसी अतिदेश सूत्र के बल से किसी नये धर्म का अतिदेश तो नहीं किया जा रहा है ?
यह जानना अत्यावश्यक है, क्योंकि प्रत्यय में जैसा धर्म होगा, ठीक वैसे ही अङ्गकार्य होंगे। अष्टाध्यायी में १.२.१ से लेकर १.२.२६ तक ‘अतिदेश सूत्र' कहे गये हैं। ये अतिदेश सूत्र आगे तत् तत् प्रत्ययों के साथ आगे बतलाये जायेंगे।
९. अतिदेश का विचार करने के बाद ही अङ्गकार्य कीजिये।
अष्टाध्यायी में ६.४.४६ से लेकर ६.४.६८ तक ‘आर्धधातुके' का दूसरा अधिकार है। इसमें केवल आर्धधातुक प्रत्यय परे होने पर होने वाले अङ्गकार्य कहे गये हैं। इन्हें ध्यान में रखें । प्रत्येक प्रत्यय सम्बन्धी अङ्गकार्य प्रत्यय लगने पर बतलाये जायेंगे। अङ्गकार्य के लिये पहिचानिये कि जिस धातु में आप प्रत्यय लगा रहे हैं, वह धातु, ऊपर कहे हुए वर्गों में से, किस वर्ग में आता है।
साथ ही आप, धातु तथा प्रत्यय के अनुबन्धों को भी पहिचानिये। यथा -
पा + ण्वुल् / यहाँ हमें जानना चाहिये कि धातु आकारान्त है, और उससे लगा हुआ प्रत्यय णित् है।
बन्ध् + क्त / यहाँ हमें जानना चाहिये कि धातु अनिदित् है, और उससे लगा हुआ प्रत्यय कित् है।
__ वच् + क्त्वा / यहाँ हमें जानना चाहिये कि धातु सम्प्रसारणी धातु है और उससे लगा हुआ प्रत्यय कित् है।
नी + तृच् / यहाँ हमें जानना चाहिये कि धातु ईकारान्त है, और उससे लगा हुआ प्रत्यय जित्, णित्, कित्, ङित् से भिन्न है।
कुट + तृच् / यहाँ हमें जानना चाहिये कि धातु कुटादि है, और उससे लगा हुआ प्रत्यय जित्, णित्, कित्, डित् से भिन्न है।
शाजार प्रत्ययों से सम्बन्धित विशेष अङ्गकार्य तत् तत् प्रत्ययों के साथ बतलाते चलेंगे।
१०. अङ्गकार्य करने के बाद सन्धि कीजिये। ११. अब यदि णत्व, षत्व आदि प्राप्त हैं, तो उन्हें कीजिये।
१२. कृत् प्रत्यय लगाकर जो भी शब्द बने, उसमें प्रथमा एकवचन में सु विभक्ति लगाकर, उसका प्रथमा एकवचन का रूप लिख दीजिये।