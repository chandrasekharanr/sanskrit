+++
title = "धातुनिर्देशः"
unicode_script = "devanagari"
+++

## औपदेशिकधातवः
- धातुपाठे विद्यमानाः प्रायेण २००० धातवः - भू, एध्, स्पर्ध्, … पाणिनिविरचितः धातुपाठः ।

### पाठान्तराणि
- "इष्टशब्दानां सिद्ध्यर्थम् एतेषु दत्ताः  सर्वेऽपि पाठभेदाः आवश्यकाः सन्ति । यथा, आडम्बरः, विडम्बनम् इत्येतयोः सिद्धौ आवश्यकः डम्ब् क्षेपे इति धातुः पाणिनीयधातुपाठे नास्ति परन्तु चान्द्रधातुपाठे विद्यते ।"


- क्षीरस्वामीविरचितः धातुपाठः = क्षीरतरङ्गिणी
- मैत्रेयरक्षितेन निर्मितः धातुपाठः = धातुप्रदीपः
- सायणाचार्येण कृतः धातुपाठः = माधवीयधातुवृत्तिः
- सिद्धान्तकौमुद्यां निर्दिष्टः (भट्टोजीदीक्षितकृतः) धातुपाठः
- काशकृत्स्नव्याकरणस्य काशकृत्स्नधातुपाठः
- चान्द्रव्याकरणस्य चान्द्रधातुपाठः
- जैनेन्द्रव्याकरणस्य जैनेन्द्रधातुपाठः
- शाकटायनव्याकरणस्य शाकटायनधातुपाठः

### वर्णव्यत्ययः
वर्णव्यत्ययविचारो [ऽन्यत्र](../../../../varNa-vyatyayaH/) । 

### गणसम्बन्धे भेदाः
- भ्वादिगणः, दिवादिगणः, चुरादिगणः आकृतिगणः इति केचन ।

> दिवादिस्तु भ्वादिवद् आकृतिगणः । तेन क्षीयते-मृग्यतीत्यादि-सिद्धिर् इत्य् आहुः   
> इति सिद्धान्तकौमुद्यां दिवादिगणस्य अन्ते निर्देशः लभ्यते ।

> एवमान्दोलयति । प्रेङ्खोलयति । विडम्बयति । अधीरयतीत्यादि ।  
> अन्ये तु दशगणीपाठो बहुलम् इत्य् आहुः ।  
> तेनापठिता अपि सौत्र-लौकिक-वैदिका बोध्याः ।  
> 
> अपरे तु नव-गणीपाठो बहुलमित्य् आहुः ।  
> तेनापठितेभ्योऽपि क्वचित् स्वार्थे णिच् । रामो राज्यम् अचीकरत् इति यथेत्याहुः । 
> 
> चुरादिभ्यो एव बहुलं णिज् इत्य् अर्थ इत्य् अन्ये ।  
> 
> सर्वे पक्षाः प्राचां ग्रन्थे स्थिताः  
> 
> — इति सिद्धान्तकौमुद्यां चुरादिगणस्य अन्ते निर्देशः लभ्यते ।

> व्याख्यातेयं नवगणी  
> कुशकाशावलम्बनात् ।  
> चुरादिर् अधुनारब्धो  
> यत्र भग्नाः महारथाः ॥+++(5)+++
>
> पाठेऽर्थे चागम-भ्रंशान्  
> महताम् अपि मोहतः ।  
> न विद्मः किं जहीमोऽत्र  
> किमुपादद्महे वयम् ॥  
> 
> — इति क्षीरतरङ्गिण्यां चुरादिगणस्य आदौ ।


## सौत्राःधातवः
- पाणिनिविरचितेषु सूत्रेषु एषां निर्देशः कृतः
- यथा `३.१.८२ स्तन्भुस्तुन्भुस्कन्भुस्कुन्भुस्कुञ्भ्यः श्नुश्च`

## आतिदेशिकधातवः / प्रत्ययान्ताः धातवः
- [धातुनिर्माणपत्रे](../dhAtu-nirmANam/) विस्तारः।

