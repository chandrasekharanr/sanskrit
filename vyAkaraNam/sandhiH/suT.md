+++
title = "सुट्"
unicode_script = "devanagari"
+++

## सुट् कात्‌ पूर्वः
- सुट् कात्‌ पूर्वः (अधिकारसूत्रम्)
- अड्-अभ्यास-व्यवाये +++(उपसर्ग-धात्वोर् मध्ये)+++ ऽपि +++(सुट् कात् पूर्वः)+++ ।+++(5)+++
  -  समस्कार्षीत्। सञ्चस्कर। परिचस्कार
- सम्-पर्य्-उपेभ्यः करोतौ भूषणे ।+++(5)+++
  - संस्कर्ता। संस्कर्तुम्। संस्कर्तव्यम्।
  - परिष्कर्ता। परिष्कर्तुम्। परिष्कर्तव्यम्।
  - उपस्कर्ता। उपस्कर्तुम्। उपस्कर्तव्यम्।
  - भूषणे इति किम्? उपकरोति।
- समवाये +++(=समुदायार्थे)+++ च ।
  - तत्र नः संस्कृतम्। तत्र नः परिष्कृतम्। तत्र न उपस्कृतम्।
- उपात्‌ +++(गुणाधान-)+++प्रतियत्न-वै+++(वि)+++कृत-वाक्याध्याहारेषु ।
  - उपस्कृता कन्या ।
  - उपस्कृतं +++(→विकृतं)+++ भुङ्क्ते।
  - वाक्याध्याहारेषु - उपस्कृतं जल्पति। उपस्कृतमधीते।
- किरतौ लवने । ( णमुलत्र वक्तव्यः।)
  - उपस्कारं काश्मीरका लुनन्ति। विक्षिप्य लुनन्ति इत्यर्थः।
- हिंसायां प्रतेश्च (किरतौ) ।
  - उपस्कीर्णं हं ते वृषल भूयात्। प्रतिस्कीर्णं हं ते वृषल भूयात्। तथा ते वृषल विक्षेपो भूयात् यथा हिंसामनुबध्नाति इत्यर्थः।
- अपाच् चतुष्पाच्-छकुनिष्व् आलेखने ।
  - अपस्किरते कुक्कुटो भक्ष्यार्थी। अपस्किरते श्वा आश्रयार्थी। आलिख्य विक्षिपति इत्यर्थः।
  - चतुष्पाच्छकुनिषु इति किम्? अपकिरति देवदत्तः।
  - (हर्ष-जीविकाकुलायकरणेष्विति वक्तव्यम्।)  इह मा भूत्, अपकिरति श्वा ओदनपिण्डमाशितः।
- कुस्तुम्बुरूणि जातिः ।
- अपरस्पराः क्रियासातत्ये ।
- गोष्पदं सेवितासेवितप्रमाणेषु ।
- आस्पदं प्रतिष्ठायाम्‌ ।
- आश्चर्यमनित्ये ।
- वर्चस्केऽवस्करः ।
- अपस्करो रथाङ्गम् ।
- विष्किरः शकुनिर्विकरो वा ।
- ह्रस्वाच्चन्द्रोत्तरपदे मन्त्रे ।
- प्रतिष्कशश्च कशेः ।
- प्रस्कण्वहरिश्चन्द्रावृषी ।
- मस्करमस्करिणौ वेणुपरिव्राजकयोः ।
- कास्तीराजस्तुन्दे नगरे ।
- कारस्करो वृक्षः ।
- पारस्करप्रभृतीनि च संज्ञायाम् ।